Iúdica, Dómine, iudicántes me;* impúgna impugnántes me.
Apprehénde clípeum et scutum† et exsúrge in adiutórium mihi.* Dic ánimæ meæ: «Salus tua ego sum».
Anima autem mea exsultábit in Dómino* et delectábitur super salutári suo.
Omnia ossa mea dicent:* «Dómine, quis símilis tibi?
Erípiens ínopem de manu fortiórum eius,* egénum et páuperem a diripiéntibus eum».
Surgéntes testes iníqui,* quæ ignorábam, interrogábant me;
Retribuébant mihi mala pro bonis,* desolátio est ánimæ meæ.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.