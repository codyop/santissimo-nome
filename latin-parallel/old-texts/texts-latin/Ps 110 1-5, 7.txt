Dixit Dóminus Dómino meo:* «Sede a dextris meis,
Donec ponam inimícos tuos* scabéllum pedum tuórum».
Virgam poténtiæ tuæ emíttet Dóminus ex Sion:* domináre in médio inimicórum tuórum.
Tecum principátus in die virtútis tuæ,† in splendóribus sanctis,* ex útero ante lucíferum génui te.
Iurávit Dóminus et non pænitébit eum:* «Tu es sacérdos in ætérnum secúndum órdinem Melchísedech».
Dóminus a dextris tuis,* conquassábit in die iræ suæ reges.
De torrénte in via bibet,* proptérea exaltábit caput.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.