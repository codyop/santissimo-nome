Legem pone mihi, Dómine, viam iustificatiónum tuárum,* et servábo eam semper.
Da mihi intelléctum, et servábo legem tuam* et custódiam illam in toto corde meo.
Deduc me in sémitam præceptórum tuórum,* quia ipsam vólui.
Inclína cor meum in testimónia tua* et non in avarítiam.
Avérte óculos meos, ne vídeant vanitátem;* in via tua vivífica me.
Súscita servo tuo elóquium tuum,* quod est ad timórem tuum.
Amove oppróbrium meum, quod suspicátus sum,* quia iudícia tua iucúnda.
Ecce concupívi mandáta tua;* in iustítia tua vivífica me.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.