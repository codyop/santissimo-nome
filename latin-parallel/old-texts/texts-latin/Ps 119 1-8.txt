Beáti immaculáti in via,* qui ámbulant in lege Dómini.
Beáti, qui servant testimónia eius,* in toto corde exquírunt eum.
Non enim operáti sunt iniquitátem,* in viis eius ambulavérunt.
Tu mandásti* mandáta tua custodíri nimis.
Utinam dirigántur viæ meæ* ad custodiéndas iustificatiónes tuas!
Tunc non confúndar,* cum perspéxero in ómnibus præcéptis tuis.
Confitébor tibi in directióne cordis,* in eo quod dídici iudícia iustítiæ tuæ.
Iustificatiónes tuas custódiam,* non me derelínquas usquequáque.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.