Adhæsit púlveri ánima mea;* vivífica me secúndum verbum tuum.
Vias meas enuntiávi, et exaudísti me;* doce me iustificatiónes tuas.
Viam mandatórum tuórum fac me intellégere,* et exercébor in mirabílibus tuis.
Lacrimáta est ánima mea præ mæróre;* érige me secúndum verbum tuum.
Viam mendácii avérte a me* et legem tuam da mihi benígne.
Viam veritátis elégi,* iudícia tua propósui mihi.
Adhæsi testimóniis tuis, Dómine;* noli me confúndere.
Viam mandatórum tuórum curram,* quia dilatásti cor meum.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.