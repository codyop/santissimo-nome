Deus, impollúta via eius,† elóquia Dómini igne examináta;* protéctor est ómnium sperántium in se.
Quóniam quis Deus præter Dóminum?* Aut quæ munítio præter Deum nostrum?
Deus, qui præcínxit me virtúte* et pósuit immaculátam viam meam;
Qui perfécit pedes meos tamquam cervórum* et super excélsa státuit me;
Qui docet manus meas ad prœlium,* et tendunt arcum æreum bráchia mea.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.