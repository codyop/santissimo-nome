Exsúrge, Dómine Deus; exálta manum tuam,* ne obliviscáris páuperum.
Propter quid spernit ímpius Deum?* Dixit enim in corde suo: «Non requíres».
Vidísti:† tu labórem et dolórem consíderas,* ut tradas eos in manus tuas.
Tibi derelíctus est pauper,* órphano tu factus es adiútor.
Cóntere bráchium peccatóris et malígni;* quæres peccátum illíus et non invénies.
Dóminus rex in ætérnum et in sæculum sæculi:* periérunt gentes de terra illíus.
Desidérium páuperum exaudísti, Dómine;* confirmábis cor eórum, inténdes aurem tuam
Iudicáre pupíllo et húmili,* ut non appónat ultra indúcere timórem homo de terra.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.