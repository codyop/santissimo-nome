In quo mundábit adulescéntior viam suam?* In custodiéndo sermónes tuos.
In toto corde meo exquisívi te,* ne erráre me fácias a præcéptis tuis.
In corde meo abscóndi elóquia tua,* ut non peccem tibi.
Benedíctus es, Dómine;* doce me iustificatiónes tuas.
In lábiis meis* numerávi ómnia iudícia oris tui.
In via testimoniórum tuórum delectátus sum* sicut in ómnibus divítiis.
In mandátis tuis exercébor* et considerábo vias tuas.
In iustificatiónibus tuis delectábor,* non oblivíscar sermónem tuum.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.