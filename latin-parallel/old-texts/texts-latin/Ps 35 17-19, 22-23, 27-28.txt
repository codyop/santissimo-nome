Dómine, quámdiu aspícies?† Restítue ánimam meam a malignitáte eórum,* a leónibus únicam meam.
Confitébor tibi in ecclésia magna,* in pópulo multo laudábo te.
Non supergáudeant mihi inimíci mei mendáces,* qui odérunt me gratis et ánnuunt óculis.
Vidísti, Dómine, ne síleas;* Dómine, ne discédas a me.
Exsúrge et evígila ad iudícium meum,* Deus meus et Dóminus meus, ad causam meam.
Exsúltent et læténtur, qui volunt iustítiam meam,* et dicant semper: «Magnificétur Dóminus, qui vult pacem servi sui».
Et lingua mea meditábitur iustítiam tuam,* tota die laudem tuam.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.