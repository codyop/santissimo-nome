Ad te, Dómine, clamábo;* Deus meus, ne síleas a me.
Nequándo táceas a me,* et assimilábor descendéntibus in lacum.
Exáudi vocem deprecatiónis meæ, dum clamo ad te,* dum extóllo manus meas ad templum sanctum tuum.
Ne simul trahas me cum peccatóribus* et cum operántibus iniquitátem.
Qui loquúntur pacem cum próximo suo,* mala autem in córdibus eórum.
Benedíctus Dóminus,† quóniam exaudívit vocem deprecatiónis meæ;* Dóminus adiútor meus et protéctor meus,
In ipso sperávit cor meum, et adiútus sum,† et exsultávit cor meum,* et in cántico meo confitébor ei.
Dóminus fortitúdo plebi suæ* et refúgium salvatiónum christi sui est.
Salvum fac pópulum tuum et bénedic hereditáti tuæ* et pasce eos et extólle illos usque in ætérnum.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.