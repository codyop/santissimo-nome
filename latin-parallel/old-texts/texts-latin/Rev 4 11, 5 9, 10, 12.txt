Dignus es, Dómine et Deus noster,* accípere glóriam et honórem et virtútem,
Quia tu creásti ómnia,* et propter voluntátem tuam erant et creáta sunt.
Dignus es, Dómine, accípere librum* et aperíre signácula eius,
Quóniam occísus es† et redemísti Deo in sánguine tuo* ex omni tribu et lingua et pópulo et natióne
Et fecísti eos Deo nostro regnum et sacerdótes,* et regnábunt super terram.
Dignus est Agnus, qui occísus est,† accípere virtútem et divítias et sapiéntiam* et fortitúdinem et honórem et glóriam et benedictiónem.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.