Confitémini Dómino, quóniam bonus,* quóniam in sæculum misericórdia eius.
Dicat nunc Israel, quóniam bonus,* quóniam in sæculum misericórdia eius.
Dicat nunc domus Aaron,* quóniam in sæculum misericórdia eius.
Dicant nunc, qui timent Dóminum,* quóniam in sæculum misericórdia eius.
De tribulatióne invocávi Dóminum,* et exaudívit me edúcens in latitúdinem Dóminus.
Dóminus mecum,* non timébo, quid fáciat mihi homo.
Dóminus mecum adiútor meus,* et ego despíciam inimícos meos.
Bonum est confúgere ad Dóminum* quam confídere in hómine.
Bonum est confúgere ad Dóminum* quam confídere in princípibus.
Glória Patri, et Fílio,* et Spirítui Sancto.
Sicut erat in princípio, et nunc et semper,* et in sæcula sæculórum. Amen.